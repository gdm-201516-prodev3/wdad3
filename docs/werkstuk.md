Werkstuk
=======================================

|Info|  |
|----|---|
|Olod|Web Design & Development IV (WDAD4)|
|Auteur(s)|Philippe De Pauw - Waterschoot|
|Opleiding|Bachelor in de Grafische en digitale media|
|Academiejaar|2015-16|

***

|Info|  |
|----|---|
|Werktitel|Let's|
|Subtitel|Local Exchange and Trading System|
|Milestone 1|**Week 4** Presentatie tussentijds productiedossier|
|Milestone 2|**Week 6** Presentatie visual designs|
|Milestone 3|**Week 11** Presentatie alpha versie|
|Deadline|**23-12-2015** Opleveren opdracht (Bitbucket)|
|Examen|Afgedrukt dossier, Poster, Bitbucket, Online werkende applicatie|

Omschrijving
------------

> Het werkstuk wordt op een Bitbucket-repository gepubliceerd dat toegankelijk is voor [Olivier Parent][https://bitbucket.org/olivierparent] en [Philippe De Pauw - Waterschoot][https://bitbucket.org/drdynscript].

> **Probleemstelling**
> Hoe kan een softwaresysteem ruilhandel stimuleren?

Ontwerp en ontwikkel **individueel** een databasegebaseerd softwaresysteem gemaakt met de technologieën die tijdens de colleges aan bod komen, en bestaat uit:
 1. *Frontoffice*
 2. *Backoffice* 

> LETS staat voor **"Local Exchange and Trading System"**. Vrij vertalen we dit wel eens als "lokaal uitwisselings systeem". Het ruilsysteem in deze vorm ontstond in een plaats in Canada waar op korte termijn de werkverschaffing en dus rechtstreeks de inkomsten van mensen wegtrok. Uit noodzaak gingen zij weer ruilen, maar dan wel op een eigentijdse manier. Nadien heeft het idee zich snel verspreid over de hele wereld.


Situatie in de praktijk (persona): 
> Eva knipt mijn haar. Precies zoals ik het wil. Gewoon thuis in mijn keuken, terwijl we kletsen over LETS en andere ditjes en datjes. Dat bespaart me heel wat saaie bezoekjes aan het kapperssalon, een hoop tijd en een geforceerde babbel. Ik laat Richard wel eens genieten van een heerlijke maaltijd. Ik kook voor hem dan een extra portie. Voor mij geen werk en voor hem een aangename afwisseling. Richard tuiniert graag. Hij helpt samen met Theo bij Marko de tuin heraanleggen. Een zware klus als je het alleen wil doen, en een onvergetelijke dag met z'n allen. Diezelfde Marko kan dan weer goed sleutelen. Hij herstelt de fiets van Eva in een handomdraai. Eva doet iets voor mij. Ik doe iets voor Richard. Richard en Theo helpen Marko. Marko doet iets voor Eva. Zo werkt LETS.
>
> "Voor mij is het het leukste dat je dingen sámen kan doen. Sámen naar toneel met een even grote fan als ik. Maar ook samen schoonmaken. Dat is én plezant, én het gaat veel sneller.
Ik vind het ook tof dat je een natuurlijke uitwisseling in geven en ontvangen ervaart." - Jonathan.
>
> "Ik ben een alleenstaande moeder. Ik kan lekker koken en ik organiseer kinderfeestjes. Soms voelde ik me wat alleen. Ik moet met weinig zien rond te komen. Babysit kost geld, dus ik ging niet vaak uit. Via LETS kook ik nu af en toe voor een feestje of receptie en ik hou leuke kindernamiddagen. In ruil komt Philip babysitten en krijg ik planten en struiken uit de tuin van Stef. In kan weer meer uit en heb vaker een leuke babbel." - Malika.


Functionele specificaties
-------------------------

Een LETS-systeem bestaat uit de volgende basiselementen:

1. Een groep mensen met een vraag- en aanbodlijst. Hoe groot de groep moet zijn om het systeem te laten werken is afhankelijk van de groep en het doel van het systeem. Met een minimum van 10 mensen kan een groep meestal vrij vlot starten. In die eerste periode is het DOEN belangrijk, en leren aanvoelen of het goed werkt voor iedereen.
2. Een eenheden-stelsel. Bij de opstart van een LETS-systeem moet je de waarde van een LETS-eenheid bepalen. Als maatstaf voor dit stelsel kan alles dienen, zolang de mensen binnen deze gemeenschap deze afspraak onderschrijven. Een voor de hand liggende en veelgebruikte mogelijkheid in Vlaanderen is om de waarde gelijk te maken aan een tijdgebonden gegeven (vb. een uur werken is 20 eenheden). Dat maakt de LETS-groepen zoals wij die kennen eigenlijk tot "tijdbanken".
3. Een softwaresysteem voor de administratie. Afhankelijk van de grootte van de LETS-groep kan je dit in het begin al dan niet per computer bijhouden. Als je een LETS-groep wil opzetten die flexibel is, dan moet je administratie op termijn wel makkelijk kunnen werken voor iedereen.
4. Een gids of krant waarin de LETS-leden kenbaar maken wat ze aan te bieden of nodig hebben. Deze gids wordt regelmatig herzien en opnieuw (eventueel via de online software) beschikbaar gesteld. Alle LETS-leden kunnen gratis hun vraag en aanbod aanpassen en beheren. En iedereen kan in de software zoeken naar goederen of diensten die hij/zij nodig heeft of hebben wil. In het begin volstaan soms enkele kopietjes en raak je zo makkelijk gestart.
5. Een manier om diensten te waarderen. Omdat LETS-eenheden alleen online, in de computer of het notitieboekje bestaan heb je geen papierengeld of munten nodig om te ruilen. Je waardeert of je wordt gewaardeerd aan de hand van een uitgeschreven bon of een online formulier die centraal verwerkt wordt. Een dienst die jij voor iemand verricht hebt, wordt op jouw stand bijgeteld en bij de ontvanger afgetrokken.
6. Een kerngroep. Net als in elk systeem moet er gecoördineerd worden. Het werk moet verdeeld worden, taken moeten opgenomen, enzovoort. De manier waarop deze kerngroep samengesteld wordt hangt af van de afspraken die er binnen de LETS-groep worden gemaakt. Maak het in het begin niet te moeilijk en leer stapsgewijs. Overregulering werkt voor niemand prettig.

Los zoveel mogelijk de huidige LETS-problemen op:

- Het aantrekkelijke van LETS is meteen ook de achillespees. Het is immers in principe mogelijk dat een LETS-lid te ver onder nul gaat - met andere woorden een flinke verplichting ten opzichte van de andere LETS-leden opbouwt - en niet goed weet hoe het andere mensen iets kan teruggeven. Soms besluiten leden op dat moment de groep te verlaten.
- LETS is geen alles-oplossend wondermiddel. Bij mensen blijven bepaalde remmingen en weerstanden bestaan. Timide mensen zullen binnen LETS ook moeilijker de eerste drempels over geraken. Mensen die moeilijk neen kunnen zeggen, zullen wellicht ook niet het eerste uur assertiever worden.
- LETS-groepen draaien vrijblijvend. Het aanbod is soms beperkt en de vraag groot. Leden met een positief saldo kunnen van anderen niet 'eisen' dat op bepaalde vragen onmiddellijk wordt ingegaan.
- Mensen moeten vaak zelf het initiatief nemen om bepaalde vragen opgelost te krijgen. En soms kan het lang duren vooraleer anderen op een bepaald aanbod ingaan.
- Diensten binnen LETS zijn niet professioneel en dus bij voorbaat op individueel vertrouwen. 

Technische specificaties
------------------------

### Rollen

- Lid
- Groepscoördinator
- Regiocoördinator
- Landcoördinator
- Administrator

> - Het LETS- systeem is automatisch een gesloten systeem dat alleen door de leden gebruikt kan worden. Enkel de LETS-leden hebben afgesproken om met elkaar te handelen en de transacties te waarderen met LETS-eenheden. Voor mensen buiten het LETS-systeem hebben LETS-eenheden geen waarde. Ze zullen ze niet accepteren omdat ze er niets mee zijn.
> - LETS-leden ruilen onderling hun aanbiedingen en vragen uit. De LETS-groep organiseert enkel het kader waarbinnen het ruilen zich kan ontplooien. Zij stelt de middelen ter beschikking waarbinnen leden met elkaar tot uitwisselingen komen.
> - Als lid van een LETS-groep ga je eerst nadenken over je aanbiedingen en vragen. Het verloop van een lidmaatschap kan tussen verschillende groepen onderling sterk verschillen. Vanaf je lidmaatschap kan je 'letsen' of concreet: kan je je diensten aanbieden en van andere diensten gebruik maken. Afspraken over uitwisselingen van diensten of producten maken de LETS-leden onderling. Ook dit kan van groep tot groep erg verschillen. Het waarderen van een dienst gebeurt tegenwoordig met online software. De software verrekent de transacties op de standen van de vrager en de gever. Het netto-resultaat van alle verrichtingen is steeds nul. Alles wat op een rekening wordt bijgeteld, gaat er immers op een andere rekening af. Binnen een LETS-groep zijn er dus evenveel schulden als tegoeden

> Groepscoördinator kan:
> - leden uit de eigen groep beheren
> - alle inhoud uit deze groep bekijken (tekst, cijfers en grafieken)

> Regiocoördinator kan:
> - groepscoördinatoren beheren
> - alle inhoud uit de groepen binnen de regio bekijken (tekst, cijfers en grafieken)

> Landcoördinator kan:
> - regiocoördinatoren beheren
> - alle inhoud uit alle regio's bekijken (tekst, cijfers en grafieken)

> Administrator kan:
> - alle inhoud beheren en bekijken


Timesheet
---------

> Klanten/werkgevers weten graag hoe lang je aan iets zal werken en hoe lang je er effectief aan gewerkt hebt. Een realistische inschatting maken van hoelang iets zal duren kan enkel op basis van (lange) werkervaring. Daarom is het belangrijk dat je nu al bijhoudt hoe lang iets duurt, zodat je deze skill leert. Dit is geen plezante bezigheid, maar maak er een gewoonte van om dit fequent bij te houden. Achteraf nog weten hoelang je aan iets gewerkt hebt is vaak nog lastiger.

Houd dagelijks een timesheet bij in Excel en post naar je Bitbucket-repository. Vermeld **per dag** de (deel)functionaliteit(en) waaraan je gewerkt hebt en hoe lang (de kleinste opdeling is een kwartier: 0,25 uur). 

### Voorbeeld

| Datum      |   Taak                        |         Tijd   |
|-----------:|:------------------------------|---------------:|
| 2015-09-22 |   Doctrinemigration voor user |     0,25 uur   |
| 2015-09-22 |   Registratieformulier        |     3,75 uur   |
| â€¦          |   â€¦                           |            â€¦   |
| 2015-12-21 | **Totaal**                    | **137,00 uur** |
  
    
Source Code Management
----------------------

- Maak de volgende repositories aan:
    - **lets_app**. Bevat de applicatie volgens de opgelegde mappenstructuur.
    - **lets_docs**. Bevat productiedossier, screenshots, ... volgens de opgelegde structuur.

### Mappen en bestanden

- **lets_app** (folder) 
- **lets_docs** (folder)
    - images (folder, bevat afbeeldingen die relatief gelinkt zijn in dossier.md)
    - dossier.md
    - dossier.pdf (pas toevoegen net voor de deadline)
    - poster.pdf (pas toevoegen net voor de deadline)
    - presentatie.pdf (pas toevoegen net voor de deadline)
    - README.md (Bevat een synopsis van de applicatie + relatieve links naar de andere bestanden binnen deze folder)
    - screencast.mpeg (pas toevoegen net voor de deadline)
    - screenshot_320.png
    - screenshot_480.png
    - screenshot_640.png
    - screenshot_800.png
    - screenshot_960.png
    - screenshot_1024.png
    - screenshot_1280.png  
    - timesheet.xslx    

### Branches

Gebruik git met de [Feature Branch Workflow](https://www.atlassian.com/git/tutorials/comparing-workflows/feature-branch-workflow).

Nieuwe branch per functionaliteit, nadat de functionaliteit klaar is voor productie (nadat alle testen succesvol verlopen zijn), dan wordt de branch in de master branch gemerged.

#### Commit Prefixes

| Prefix    | Verklaring                                                                         |
|:----------|:-----------------------------------------------------------------------------------|
| [FEATURE] | deelfunctionaliteit                                                                |
| [FIX]     | Bugfix                                                                             |
| [TASK]    | Bijv. refactoring (structuur, naamgeving aanpassen), updates van derden toepassen. |
| [WIP]     | *Work in Progress,* voor tussentijdse commits van iets wat nog niet af is.         |

### Voorbeeld

Branch `account-feature`:

 - [FEATURE] Add user registration form and save data to db
 - [TASK] Rename field `lastname` to `familyname` 
 
Dossier
---------
>  - Moet geschreven worden in Markdown
>  - Ook PDF safe-for-web versie door export via In-Design. Het toevoegen van dit bestand aan de repo doe je pas in laatste instantie.

- Briefing
- Analyse
- Technische specificaties
- Functionele specificaties
- Persona's (+ scenario): Gebruiker (User) (3x)
- Indeëenborden + keuze uit ideëenborden resulterend in een Moodboard (sfeer die het visuele ontwerp moet uitstralen)
- Sitemap
- Wireframes
- Style Tiles (Minstens 2x en duid aan welke gekozen werd)
- Visual designs
- Screenshots eindresultaat
- Screenshots snippets HTML (1x), CSS (1x) en JavaScript (3x)
- Tijdsbesteding per student

Academische Poster
------------------

> **Afgedrukt op A2**, in te dienen op het mondeling examen.
> **Controleer extra goed op spellingsfouten!**

Een afgedrukte A2-poster die de presentatie moet ondersteunen. De academische poster moet een leek duidelijk maken wat het project was:

 - Synopsis
 - Doel van de opdracht
 - Resultaat (ondersteund met schermafbeeldingen)
 - Gebruikte technologieën (gebuik officiële logo's indien mogelijk, maar vermijd specifieke versienummers zodat het niet te snel verouderd overkomt)

> Niet vergeten te vermelden: voornaam, naam, naam van het opleidingsonderdeel, academiejaar, Bachelor in de grafische en digitale media, Multimediaproductie, proDEV, Arteveldehogeschool.
> Bijvoorbeeld:
> 
> Philippe De Pauw - Waterschoot
> New Media Design & Development III, Academiejaar 2015-16
> Bachelor in de grafische en digitale media, Multimediaproductie (proDEV)
> Arteveldehogeschool

Presentatie
-----------------

Tijdens de presentie toon je aan:

- dat de frontoffice en de backoffice correct werken;
- dat het project een geautomatiseerde workflow bevat;
- dat alle items op de checklist aanwezig zijn;
- of er eventuele extra's toegevoegd zijn.

Zorg voor een grafisch verzorgde presentatie en verzorgd taalgebruik. Gebruik PowerPoint (of alternatieven), screencasts en live demonstraties

> Indien je werkstuk delen of werk van andere studenten bevat, geef je dit duidelijk aan!
> **Controleer extra goed op spellingsfouten!**